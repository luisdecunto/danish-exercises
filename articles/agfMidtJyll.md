Title: AGF og FC Midtjylland brager sammen i pokalsemifinale

Pompadour: FC Midtjylland og AGF dyster over to semifinaler i pokalturneringen, mens FCK møder Viborg.

Text:
I forårets semifinaler i pokalturneringen skal FC Midtjylland duellere med AGF om en plads i finalen.

I det andet semifinaleopgør skal FC København møde Viborg FF.

Det står klart efter en lodtrækning søndag aften, efter at FC Midtjylland godt nok tabte uden 2-1 til FC Nordsjælland, men gik videre med en samlet sejr på 6-3. Tidligere på dagen besejrede AGF hjemme OB med 3-1 efter at have tabt første kamp i Odense med 1-0.

Forårets semifinaler afvikles som dobbeltopgør.

De første semifinaler spilles 11. og 12. februar næste år, mens returkampene løber af stablen 7. og 8. marts.

AGF har hjemmebane i første opgør mod FCM, mens det er FCK, der begynder på hjemmebane i første semifinale mod Viborg.

Der er finale i Parken den 14. maj på Kristi himmelfartsdag.

FCK er forsvarende pokalvindere, og klubben er altså fortsat med i kapløbet om at genvinde trofæet.

FCK vandt årets udgave af pokalturneringen med stensikre 3-0 over Silkeborg på MCH Arena i Herning.

Københavnernes vej sidste sæson gik forbi netop Viborg, som altså igen bliver modstanderen i jagten på en finalebillet.

Begge kampe endte med en 1-0-sejr til FCK, så Viborg har revanche til gode mod hovedstadsklubben til forårets to dueller.